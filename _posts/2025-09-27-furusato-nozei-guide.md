---
layout: post
title: "เอาภาษีไปแลกของกินของใช้จากญี่ปุ่น (Furusato Nozei)"
author: "Purijit"
date: 2025-09-27
---

ปกติคนที่มีรายได้ที่ต้องเสียภาษีในญี่ปุ่น จะต้องเสียภาษีหลักๆ อยู่สองอย่างคือ Income Tax (所得税) และ Resident Tax (住民税) จุดต่างที่คนไทยอาจไม่คุ้นคือ Resident Tax ซึ่งภาษีส่วนนี้จะไปจ่ายให้กับเมืองทีเราอาศัยอยู่ เช่น หากเราอาศัยอยู่ในเขตชิบูยะก็ถือว่าเสียภาษีเพื่อพัฒนาสาธารณูปโภคและสวัสดิการของเมืองนั้นๆ ทั้งนี้ แล้วแต่นโยบายของแต่ละที่

แต่ในญี่ปุ่นมีอีกทางเลือก ชื่อว่า Furusato Nozei (ふるさと納税) ระบบนี้เปิดให้เรานำสิทธิ์ภาษีตัวเองไปสนับสนุนเมืองไหนก็ได้ แม้จะไม่ได้อยู่ที่นั่นจริง ตัวอย่างเช่น เคยไปเมือง Yamanashi แล้วประทับใจ อยากช่วยเมืองนี้ ก็สามารถโยกเงินภาษีไปบริจาคให้ได้ เมืองก็จะขอบคุณเราด้วยของขวัญประจำถิ่น เช่น เนื้อวัว ข้าว ปลา ผลไม้ หรือของใช้สารพัด

แต่พูดกันตรงๆ ส่วนใหญ่คนรอบตัวผมที่บริจาคให้เมืองนั้นจะดูของที่ได้เป็นหลัก (รวมถึงตัวผมด้วย แหะๆ) เช่น บริจาคให้เมือง Yamanashi เพื่อจะได้องุ่น シャインマスカット มากินเป็นกิโล หรือบริจาคให้เมือง Niigata ไว้แลกเป็นข้าวกินทั้งปี

## เรื่องราวสั้นๆ ของ Furusato Nozei

Furusato Nozei (ふるさと納税) เป็นโครงการภาษีของญี่ปุ่นที่เริ่มต้นในปี 2008 โดยมีวัตถุประสงค์หลักเพื่อลดช่องว่างทางรายได้ภาษีระหว่างพื้นที่เมืองใหญ่ (เช่น โตเกียว) กับพื้นที่ชนบทที่กำลังเผชิญปัญหาการลดลงของประชากรและเศรษฐกิจท้องถิ่น โครงการนี้ช่วยให้ประชาชนสามารถบริจาคเงินให้กับ “ฟุรุซาโตะ” (บ้านเกิดหรือชุมชนที่สนับสนุน) และได้รับสิทธิลดหย่อนภาษี โดยเงินบริจาคจะถูกนำไปใช้พัฒนาชุมชนท้องถิ่น เช่น สิ่งก่อสร้างสาธารณะหรือกิจกรรมชุมชน เพื่อกระตุ้นการฟื้นฟูและการพัฒนาเศรษฐกิจในพื้นที่ชนบท

(ที่มา: [japan-guide.com](https://www.japan-guide.com/))

## เริ่มต้นทำ Furusato ยังไง?

### เช็ก Quota ของตัวเองก่อนว่าบริจาคได้เท่าไร

ก่อนบริจาคต้องรู้เพดานสิทธิ์ เพราะของตอบแทน Furusato ส่วนใหญ่จะราคา สูงกว่าปกติ 3 เท่า ถ้าไม่ดู quota อาจต้องควักเงินตัวเองแพงกว่าเสียภาษีเฉยๆอีก

คำนวณ quota ง่ายๆผ่าน <https://www.furusato-tax.jp/mypage/simulation> ใส่รายได้ต่อปี อายุ และเงื่อนไขอื่นๆตามแต่ละบุคคล

ตัวอย่าง รายได้เฉลี่ย 5,600,000 เยน/ปี จะมี quota บริจาคได้ 83,589 เยน

หรือดูแบบคร่าวๆ ด้วยตารางปีล่าสุดในเว็ปไซต์ของรัฐบาลก็ได้ [Link](https://www.soumu.go.jp/main_sosiki/jichi_zeisei/czaisei/czaisei_seido/furusato/mechanism/deduction.html)

### เลือกซื้อของที่เข้าร่วม Furusato

สามารถทำได้ง่ายๆ ผ่านทาง market place ออนไลน์ต่างๆเช่น Amazon Rakuten และเว็ปไซต์อื่นๆอีก แต่ปกติผมจะซื้ออยู่หลักๆสองที่นี้

### ยกตัวอย่างวิธีการซื้อใน Rakuten

1. **หาสินค้าที่ support Furusato**
   Search ふるさと納税 หลังจากนั้นจะมีรายการสินค้าที่เข้าร่วม Furusato ขึ้นมาให้เลือก สมมุติผมอยากซื้อปูราคา 14,000 เยน

2. **รายละเอียดสินค้า**
   ในหน้าสินค้าก็จะมีรายละเอียดมากมายตาม style นิฮงจิน แต่ก่อนซื้อจะต้องกรอกข้อมูลพวกนี้ก่อนเช่น บริจาคเพื่ออะไร รับทราบเงื่อนไขการจัดส่งแล้วหรือยัง แต่ข้อที่สำคัญมากๆคือข้อที่ 4 ワンストップ特例制度の申請書の送付 จะสมัคร One Stop Service ไหม (ควรเลือกติกไว้ เพื่อง่ายต่อภาษี) เดี๋ยวผมจะอธิบายอีกทีว่าคืออะไร

3. **กดใส่ตระกร้า จ่ายเงิน จบ!**
   เงินส่วนนี้เราจะต้องออกไปก่อนแต่จะได้รับคืนทีหลัง ถ้าเราใช้บัตรเครดดิตซื้อเราก็จะได้แต้มบัตรเครดิตด้วยนะ คุ้มสองต่อเลย
   ปล. เมื่อก่อนเราจะได้ point จาก platform ด้วย แต่ถ้าซื้อหลังจาก 1 October 2025 จะไม่ได้แล้ว เนื่องจากมีกฏหมายออกมา

4. **รอรับสิ่งที่จะส่งมาที่บ้าน**
   หลังจากบริจาคสิ่งที่เราจะได้คือ

   * (สำคัญมาก) เอกสารยืนยันการบริจาค & แบบฟอร์ม one-stop service (ต้องส่งกลับไปทางไปรษณีย์ หรือบางที่ให้ submit online)

   * (สำคัญไม่แพ้กัน) ปูที่เราสั่งไปนั่นเอง

### One-stop service คืออะไร ทำไมสำคัญ

One-stop service เป็นระบบที่ช่วยให้คนที่ไม่ได้ยื่นภาษีรายปีเอง (เช่น พนักงานบริษัททั่วไปที่ยื่นผ่าน YETA) ยื่นขอหักภาษีง่ายสุดๆ ไม่ต้องไปขอคืนที่เขต โดยเงินภาษีจะถูกหักกับ Resident tax ในปีถัดไปเองอัตโนมัติ

**ไม่สามารถใช้ One-Stop Service ได้หาก**

* ยื่นภาษีด้วยตัวเอง (Kakutei Shinkoku — 確定申告) อยู่แล้ว เช่น เป็น freelancer, เจ้าของธุรกิจ, หรือพนักงานที่มีเงินเดือนเกิน 20 ล้านเยนต่อปี

* บริจาคเกิน 5 เมืองในปีเดียวกัน เนื่องจาก One-Stop Service จำกัดไว้ที่สูงสุด 5 เมืองต่อปี

ถึงแม้ว่าจะทำ One-Stop Service ไม่ได้ แต่ก็ยังสามารถใช้สิทธิ์ Furusato ได้ด้วยการไปยื่น 確定申告 (อย่าลืมเก็บใบเสร็จที่เมืองส่งมา เพราะต้องใช้เป็นเอกสารประกอบคืนภาษี)

> **ย้ำ!** บริจาคเกิน 5 เมืองทำ one-stop service ไม่ได้

> บริจาค 20 ครั้ง ให้เมืองเดียวทำ one-stop service ได้มั้ย **“ได้”**

## จะได้เงินภาษีคืนเมื่อไหร่?

ตอบแบบเร็วๆคือ บริจาคปีนี้จะได้คืนในปีถัดไป เหตุผลคือ Resident tax ของแต่ละปี จะถูกคำนวณบนฐานข้อมูลรายได้ของปีที่ผ่านมา ดังนั้นการบริจาคภาษีหรือขอลดหย่อนที่เกิดขึ้นปีนี้ จะสะท้อนผลต่อยอดภาษีที่ต้องจ่ายในปีหน้า

หากใช้ one-stop service เงินภาษีจะถูกหักกับ Resident tax ตั้งแต่เดือนมิถุนายนปีถัดไป (refund เป็นรายเดือนจนกว่าจะครบตามยอดที่บริจาค ซึ่งหัก 2,000 เยนเป็นค่าธรรมเนียมคงที่)

ถ้าเลือกยื่น 確定申告 เอง (ไม่ได้ใช้ one-stop) ภาษีเงินได้ (income tax part) จะได้รับคืนหลังยื่นแบบปลายเดือนกุมภา-มีนา ขณะที่ resident tax จะถูกลดระหว่างเดือนมิถุนายปีถัดไป

## อย่าลืมวางแผน Furusato กันนะครับ

แผนการซื้อ Furusato สำหรับผมปีนี้คือ ซื้อข้าวสารสำหรับกินทั้งปีหน้า หม้อหุงข้าวรุ่น top เพราะของปัจุบันเก่ามากแล้ว เนื้อ Hida สุดเทพที่ปกติต้องไปกินถึง Takayama และอื่นๆ ซึ่งผมจะได้กำไรอีกต่อจาก point ที่ได้จากการซื้อของใน Amazon และ Rakuten เอามาซื้อเครื่องของใช้ในบ้าน เช่น น้ำยาล้างจาน กระดาษทิซชู่ ฯลฯ ทำให้ปีหน้าผมแทบไม่ต้องเสียค่าใช้จ่ายส่วนนี้เลย

เท่าที่ถามคนรอบตัวมา ส่วนใหญ่จะเริ่มทำช่วงท้ายปีเพราะจะสามารถคำนวณรายได้ต่อปีได้แม่นมากขึ้น

## สามารถศึกษาเพิ่มเติมอย่างละเอียดได้ที่

* ข้อมูลเกี่ยวกับ Tax reduction ของ Furusato จากหน่วยงานรัฐ: <https://www.soumu.go.jp/main_sosiki/jichi_zeisei/czaisei/czaisei_seido/furusato/mechanism/deduction.html>

* Community ต่างชาติ คุยเกี่ยวกับเรื่อง การเงินในญี่ปุ่น:

  * <https://www.reddit.com/r/JapanFinance/>

  * <https://wiki.japanfinance.org/tax/residence/furusato-nozei/>

*Updated at 27 Sep 2025*